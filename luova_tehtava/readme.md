# SIVUSTON TAUSTA
Harjoittelimme koulussa HTML ja CSS käyttöä. Itselleni luontevinta oli tehdä erilaisia sivuja joissa kokeilen eri asioita.  Sivuston ideana on luovuus, koska on helpompaa tehdä sivuja, jos on joku idea taustalla. Valitsemalla luovuuden, sain samalla suoritettua luovan tehtävän, joka koulutukseen vaaditaan. Olen tässä sivustossa poistanut osan teksteistä. Kuvien laatuun en ole panostanut. Halusin sivujen avulla kokeilla erilaisia asetteluja ja hakea rutiinia HTML ja CSS käyttöön, koska molemmat olivat tässä vaiheessa vielä minulle uusia asioita. Koodi on kirjattu Visual Codella. 

Tein jokaiselle sivustolle oman CSS-tiedoston, jota en enää välttämättä tekisi ellei siihen olisi hyviä perusteluja. Jos sivuston eri sivut noudattavat yhtenäistä kaavaa, niin yksi CSS-tiedosto voisi olla toimivin. CSS-tiedostosta näkyy hieman tapani oppia: kommentteja on kertynyt asioista jotka nyt jo onneksi osaan. Tässä vaiheessa en vielä osannut kiinnittää responsiivisuuteen paljoakaan huomiota, mutta nämä sivut opettivat sitäkin. 

## Luovuuden lähteillä
Tässä on hyödynnetty W3 Schoolin valmista Bootstrapin templatea sekä tehty oma erillinen CSS-tiedosto.
Sivusto opetti, että tekstin järjestys ei välttämättä ole pienessä ruudussa hyvä, jos se on sitä isolla ruudulla. 

## Piparkakkutalo
Tässä kokeilin W3 Schoolin "viewportia" ja tämä oli sivuston ensimmäinen sivu alunperin. Kyllähän sivu skaalautuu, otsikkoa lukuunottamatta, mutta ei taida toimia ihan myyntivalttina vaikka lintukin siellä pörrää ympyrää.. Sivulla ei ole edes haettu tasapainoista kokonaisuutta vaan kohtia joissa voin kokeilla erilaisia asetteluja. 

## Pieni merenneito
Tämä sivusto on toteutettu kokonaan W3 Schoolin Responsive Web Design - The Viewport pohjalla. Helppo sivu tehdä vaikkakin kuvan asettelu niin, että isolla näytöllä sitä ei tarvitse rullata paljon alas ja pienelläkin näyttäisi hyvältä, oli haastavaa. Koska sivua riittävästi pienennettäessä valikko häviää, lisäsin alhaalle valikon joka näkyy vain pienellä ruudulla. Ei esteettisesti paras, mutta ainakin toimii. 

## Askartelua
Sliderit.. Ensimmäinen kokemus slideristä oli WordPressistä ja se ei onnistunut sormia napauttamalla.. Tämän sivun taustalla on myös W3 Schoolin Responsive Web Design - The Viewport. Valitettavasti en voi sanoa, että funktiot olisivat itsetekemiäni. Tässä valitsin sliderin koska sillä sain tuotua esille tekemiäni käsitöitä. 




